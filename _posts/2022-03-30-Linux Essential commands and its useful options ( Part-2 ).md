---
layout: post
title: Linux Essential commands and its useful options ( Part-2 )
tags: [Linux]
---
ဒီ​နေ့မှာ​တော့ ကျွန်​တော်အရင်​နေ့က commands အ​ကြောင်း​လေး​တွေ ​ပြောတာဆက်​ရေးသွားပါမယ်။ 

𝐫𝐦𝐝𝐢𝐫 ( 𝐑𝐞𝐦𝐨𝐯𝐞 𝐃𝐢𝐫𝐞𝐜𝐭𝐨𝐫𝐲 ) 

အရင်​နေ့ကကျွန်​​တော်တို့ mkdir command ကိုသုံးပြီး ကိုယ်​ဆောက်ချင်တဲ့ directory တစ်ခုဘယ်လို​ဆောက်ရမလဲ ​လေ့လာခဲ့ပါတယ်။ ဒီ rmdir က​တော့ ​ဆောက်ထားတဲ့ directory ကိုပြန် delete လုပ်ဖို့အတွက် သုံးပါတယ်။ 

𝐄.𝐠. 𝐫𝐦𝐝𝐢𝐫 /<𝐩𝐚𝐭𝐡-𝐭𝐨-𝐲𝐨𝐮𝐫-𝐝𝐢𝐫>

ဒီ command မှာတစ်ခုရှိတာက delete လုပ်မယ့် directory ထဲမှာဘာ files မှမရှိမှ အဲ့ directory ကိုဖျက်လို့ရမှာ ဖြစ်ပါတယ်။ အဲ့​တော့တစ်ချို့ အချိန်​တွေဆိုအဆင်မ​ပြေပါဘူး၊ ကိုယ်က directory ​ကောရှိသမျှ files ​တွေ​ကောဖျက်ချင်ရင် ဘာသုံးရမလဲဆိုတာ ​အောက်မှာဆက်​ပြောသွားပါမယ်။ 

𝐫𝐦 (𝐑𝐞𝐦𝐨𝐯𝐞)  

ဒီ command က​တော့ရှင်းပါတယ်၊ သူ့နာမည်အတိုင်းပဲ files ​တွေကို remove လုပ်ချင်တဲ့ အချိန်မှာ အသုံးပြုနိုင်ပါတယ်။ 

E.g. 𝐫𝐦 <𝐲𝐨𝐮𝐫-𝐟𝐢𝐥𝐞-𝐧𝐚𝐦𝐞> ဆိုပြီးအလွယ်တစ်ကူသုံးလို့ ရပါတယ်။ 

အ​ပေါ်မှာ​ပြောခဲ့တဲ့ directory ​ကော သူ့ထဲမှာရှိတဲ့ files ​တွေ​ကော delete လုပ်ချင်ရင်လည်း ဒီ command ​လေးသုံးပြီး လုပ်လို့ရပါတယ်။ 

E.g. 𝐫𝐦 -𝐫𝐟 /<𝐩𝐚𝐭𝐡-𝐭𝐨-𝐲𝐨𝐮𝐫-𝐝𝐢𝐫>  

-r option က​တော့ dir ထဲမှာရှိတဲ့ files ​တွေကို recursively delete လုပ်​ပေးတာပါ၊ -f က​တော့ force ပါ၊ ဆိုလိုတာ delete ဖို့အတွက် confirmation ထပ်​တောင်းမှာ မဟုတ်ပါဘူး။ 

𝐜𝐚𝐭 

ဒီ cat command ကို​တော့ ကျွန်​​တော်တို့က files ​တွေထဲမှာ ဘာ data ​တွေပါတာလဲ ဆိုတာကို ဖွင့်ဖတ်ချင်တဲ့ အခါမှာ အသုံးပြုပါတယ်။ cat ကိုသုံးပြီး standard input က​နေ data ထည့်ချင်လည်းရပါတယ်။ input, output redirections ​တွေအ​ကြောင်း​နောက်​နေ့မှ post သပ်သပ်ထပ်​ရေးပါမယ်။ အဲ့​တော့ cat command ဘယ်လိုသုံးလဲ ကြည့်လိုက်ရ​အောင်.. 

E.g. 𝐜𝐚𝐭 <𝐲𝐨𝐮𝐫-𝐟𝐢𝐥𝐞-𝐧𝐚𝐦𝐞> အဲ့လို cat ​နောက်မှာ ဖွင့်ကြည့်ချင်တဲ့ file name ထည့်​ပေးလိုက်ရုံပါပဲ၊ ဒါ​ပေမဲ့ တစ်ခုရှိတာက အရမ်းရှည်တဲ့ text ​တွေပါတဲ့ file ​တွေဆို cat နဲ့ဖတ်တာ အဆင်မ​ပြေပါဘူး။ အဲ့​တော့ဘာ​တွေသုံးရမလဲ ​အောက်မှာဆက်ကြည့် လိုက်ရ​အောင်.. 

𝐦𝐨𝐫𝐞 𝐯𝐬 𝐥𝐞𝐬𝐬

ဘာလို့ ဒီ commands ၂ခုကို ​ခေါင်းစဥ်တစ်ခုထဲ ထားထားတာလဲ ဆို​တော့ သူတို့ ၂ခုရဲ့ အလုပ်လုပ်ပုံက ဆသ်တူလို့ပါ၊ ကျွန်​တော်တို့ အ​ပေါ်မှာ ​ပြောခဲ့သလိုပဲ lines ​တွေအများကြီးပါတဲ့ file မျိုးဆို cat နဲ့ဖွင့်လိုက်ရင် အကုန်ပြ​ပေးတာဖြစ်တဲ့အတွက် ​အ​ပေါ်ဆုံးကိုပြန်သွားချင်တာတို့ ဘာတို့ဆို ကျွန်​တော်တို့က scroll bar ကိုသုံးပြီး ပြန်တက်​နေရပါမယ်။ အဲ့လိုမဖြစ်​အောင် more နဲ့ဖွင့်လိုက်ရင်​တော့ line by line file ရဲ့အစက​နေ ကြည့်ပြီး ​အောက်ကိုဆင်းသွားလို့ရမှာပါ။ 

E.g. 𝐦𝐨𝐫𝐞 <𝐟𝐢𝐥𝐞-𝐧𝐚𝐦𝐞> ဆိုပြီးသုံးနိုင်ပါတယ်။ 
less command က​တော့ more command ကို upgrade လုပ်ထားတာပါ။ more မှာလိုပဲ line by line or page by page ကြည့်သွားလို့ ရပါတယ်။ သူ့မှာ ထပ်ပိုလာတာက​တော့ အ​ပေါ်​အောက် vertically up or down ကို arrow keys သုံးပြီးကြည့်လို့ရပါတယ်။ 

E.g. 𝐥𝐞𝐬𝐬 <𝐟𝐢𝐥𝐞-𝐧𝐚𝐦𝐞> ဆိုပြီးကြည့်နိုင်ပါတယ်။ 
more ​ကော less ​ကောမှာ ကျွန်​တော်တို့က multiple files ​တွေကို တစ်ခါထဲ ကြည့်ချင်လည်းရပါတယ်။ 

E.g. 𝐦𝐨𝐫𝐞 𝐟𝐢𝐥𝐞𝟏.𝐭𝐱𝐭 𝐟𝐢𝐥𝐞𝟐.𝐭𝐱𝐭 ဆိုပြီး multiple arguments ထည့်​ပေးလို့ရပါတယ်။ 

𝑸𝒖𝒐𝒕𝒆: 𝑰𝒇 𝒚𝒐𝒖 𝒘𝒂𝒏𝒏𝒂 𝒅𝒐 𝒎𝒐𝒓𝒆, 𝒖𝒔𝒆 𝒍𝒆𝒔𝒔. 

𝐡𝐞𝐚𝐝 

ဒီ command ကို​တော့ ကျွန်​တော်တို့ file တစ်ခုရဲ့ အစပိုင်း ကိုဖြတ်ကြည့်ချင်တဲ့အချိန်မှာ သုံးနိုင်ပါတယ်။ 

E.g. 𝐡𝐞𝐚𝐝 -𝐧 𝟏𝟎 𝐟𝐢𝐥𝐞𝟏.𝐭𝐱𝐭 လို့သုံးလိုက်မယ်ဆိုရင် file1.txt မှာပါတဲ့ အစက​နေ lines ၁၀ ​ကြောင်းထိကို output ပြ​ပေးမှာပါ။ 

𝐭𝐚𝐢𝐥 

ဒီ command ကလည်း head နဲ့ပုံစံတူပါပဲ၊ ကွာသွားတာက​တော့ file ရဲ့ ​အောက်ဆုံးက​နေစပြီး  အကြောင်းအ​ရေ အ​ရေအတွက်အတိုင်း output ပြ​ပေးမှာပါ။ 

E.g. 𝐭𝐚𝐢𝐥 -𝐧 𝟏𝟎 𝐟𝐢𝐥𝐞𝟏.𝐭𝐱𝐭 

𝐜𝐩 ( 𝐂𝐨𝐩𝐲 )

Linux မှာ files ​တွေကို directory တစ်ခုက​နေတစ်ခု copy ချင်တာမျိုးဆို cp command ကိုသုံးပြီး ပြုလုပ်လို့ရပါတယ်။ ဘယ်လိုသုံးရလဲ ကြည့်ရ​အောင်... 

E.g.1. ကျွန်​တော်တို့က /home ​အောက်က file.txt ဆိုတဲ့ ဟာ​လေးကို /tmp ​အောက်ကို ​​ရွှေ့ချင်တယ်ထားပါ​တော့၊ ဒါဆို 𝐜𝐩  /𝐡𝐨𝐦𝐞/𝐟𝐢𝐥𝐞.𝐭𝐱𝐭  /𝐭𝐦𝐩/ ဆိုပြီး သုံးလို့ရပါတယ်။ 

E.g.2. cp မှာသာမန် files ​တွေကိုတစ်ခုချင်း copy ချင်တာမဟုတ်ပဲ Directory လိုက် copy ချင်ရင်လည်းရပါတယ်။ 

𝐜𝐩 -𝐫 <𝐬𝐨𝐮𝐫𝐜𝐞-𝐝𝐢𝐫> <𝐝𝐞𝐬𝐭𝐢𝐧𝐚𝐭𝐢𝐨𝐧-𝐝𝐢𝐫>  ပုံစံမျိုးနဲ့သုံးလို့ ရပါတယ်။ တစ်ခြားအသုံးဝင်တဲ့ options ​တွေလည်းအများကြီး ရှိပါ​သေးတယ်။ --help နဲ့ဖတ်ကြည့်ပါ။ 

𝐦𝐯 ( 𝐌𝐨𝐯𝐞 ) 

ဒီ mv command က​တော့ ဘာလုပ်​ပေးလဲဆိုရင် file တစ်ခုကို cut and paste လုပ်လိုက်တာနဲ့ ဆင်တူပါတယ်။ Destination directory ကိုတစ်ခါထဲ အပြီး​ရွှေ့လိုက်တာပါ။ ​နောက်တစ်မျိုး သုံးနိုင်တာက​တော့ file ကိုဘယ်မှ မ​ရွှေ့ပဲ rename လုပ်ချင်တဲ့ အခါမျိုးမှာလည်း သုံးနိုင်ပါ​သေးတယ်။ 

E.g. 𝐦𝐯 𝐟𝐢𝐥𝐞.𝐭𝐱𝐭 𝐟𝐢𝐥𝐞𝟏.𝐭𝐱𝐭 ဆိုပြီး rename လုပ်နိုင်ပါတယ်။ 

ဒါက​တော့ကျွန်​တော် Linux စသုံးပြီး commands ​တွေနဲ့ စိမ်း​သေးတဲ့ သူ​တွေအတွက်ရည်ရွယ်ပြီး basic အကျဆုံး commands ​လေး​တွေကို share ​ပေးတာပါ။ သုံး​နေရင်းနဲ့ ထပ်သိချင်တာ​တွေရှိရင်​တော့ ကျွန်​တော်တို့လည်း Google မှာရှာလိုက်၊ man pages ​တွေဖတ်လိုက်ပါပဲ။ Linux စသုံးရာမှာ အဆင်​ပြေကြပါ​စေ။ 
