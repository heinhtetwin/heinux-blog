---
layout: post
title: How to start preparing for an AWS Certificate
subtitle: AWS Certificate တစ်ခုဖြေဖို့ဘာတွေလုပ်ရမလဲ။
tags: [cloud,AWS]
---

## How to start preparing for an AWS certificate  

ဒီအပိုင်း​လေးမှာ​တော့ ကျွန်​တော်က AWS certificate ​ဖြေဖို့ဘယ်ကစ​လေ့လာရမလဲ။ ဘယ်က resource ရှာရမလဲဆိုတာ​တွေ​ပြောပြသွား​​ပေးမှာဖြစ်ပါတယ်။ 

## How to start learning with AWS 

ပထမဆုံး AWS ကိုစတင်​လေ့လာမယ်ဆိုကျွန်​တော်အကြံ​ပေးချင်တာက​တော့ အရင်ဆုံး AWS ရဲ့ official website ကိုသွားပါ။ ကျွန်​တော်​အောက်မှာ link ထည့်​ပေးထားပါတယ်။ အဲ့မှာဆိုရင် ကိုယ်ဘယ်လမ်းကိုသွားချင်လဲ? For e.g architect ဖြစ်ချင်တာလား developer လုပ်ချင်တာလား ဆိုတာ​တွေ​​ရွေးလို့ရပါတယ်။ အဲ့လို​ရွေးပြီးသွားရင် ဒီ website က recommend လုပ်ထားတဲ့ learning path ​ပေါ်လာပါလိမ့်မယ်။ ဥပမာအားဖြင့် သင်က beginner ကစမယ်ဆို ဘယ် course က​နေစပါ၊ ကိုယ်လိုချင်တဲ့ target ဆီ​ရောက်ဖို့ လိုအပ်တဲ့ course ​တွေပြထားပါလိမ့်မယ်။
ဒီ​နေရာမှာသတိထားရမှာက ကျွန်​တော်​ပြောချင်တာသည် သူတို့ပြထားတဲ့ courses ​တွေအားလုံးကိုဝယ်ပြီး​လေ့လာဖို့မဟုတ်ပါ အဲ့လိုသွားကြည့်လိုက်ချင်းအားဖြင့် အကြမ်းဖျင်း idea ရသွားပါလိမ့်မယ်၊ ကိုယ့်ရဲ့ learning roadmap ကဘယ်လိုရှိသင့်တယ်ဆိုတဲ့ဟာကို အဲ့​နောက်မှာမှ ကိုယ်နဲ့ကိုက်ညီမယ့် courses ​တွေရှာပြီး​လေ့လာရမှာဖြစ်ပါတယ်။ 

[AWS Training Link](https://aws.amazon.com/training/)

## AWS Certification Paths 

ကဲဟုတ်ပြီ အဲ့ link ကို ကိုယ်တိုင်သွားမကြည့်ချင်တဲ့သူ​တွေအတွက် ကျွန်​တော်ကဒီမှာပဲ AWS မှာဘယ်လို Learning paths ​တွေရှိလဲဆိုတာကိုအကြမ်းဖျင်းရှင်းပြပါမယ်။ ပထမဆုံးကိုယ်က cloud နဲ့ပတ်သက်ပြီး ဘာ experience မှမရှိ​သေးဘူးဆိုရင် Cloud practitioner က​နေစတင်​လေ့လာ ဖို့လိုပါမယ်။ အဲ့မှာဘာ​တွေပါမလဲ ဆို​တော့ ကျွန်​တော်အပိုင်း ၁ မှာ share ​ပေးခဲ့တဲ့ ဒီ AWS ဆိုတာဘာလဲ on-premises နဲ့ဘာ​တွေကွာလဲ AWS သုံးရင်ဘာ benefits ​တွေရှိလဲ ဆိုတာက​​နေ AWS ကိုဘယ်လိုတည်​ဆောက်ထားသလဲဆိုတဲ့ information ​တွေ AWS က​​နေ provide လုပ်​ပေး​နေတဲ့ core services ( compute, storage, databases etc. ) အ​ကြောင်း​တွေကို အကြမ်းဖျင်းအားဖြင့်ပါမှာဖြစ်ပါတယ်။ အဲ့က​နေမှ ကိုယ်က basics ​တွေသိသွားပြီဆိုရင် ​နောက်တစ်ဆင့်တက်ဖို့ ဘာ​တွေရှိလဲဆိုရင် associate level certificates ​တွေရှိပါတယ်။ အဲ့မှာမှ ကိုယ်က developer associate ဖြစ်ချင်လား၊ solutions architect associate ဖြစ်ချင်တာလား ၊ SysOps Administrator associate ဖြစ်ချင်တာလားဆိုတာ​ရွေးလို့ရပါတယ်။ အဲ့မှာမှဒီသက်ဆိုင်ရာ topics နဲ့ပတ်သက်ပြီး​လေ့လာရတဲ့ services ​တွေအနည်းငယ်ကွဲသွားမှာဖြစ်ပါတယ်။
ဥပမာအားဖြင့် developer ဆို ဒီ AWS cloud ​​ပေါ်မှာ application ​တွေဘယ်လို develop လုပ်မလဲဆိုတာ​တွေပို focus ထားရမှာဖြစ်ပြီး solutions architect ဆိုရင်​တော့ ဒီကိုယ့်ရဲ့ organization အတွက် AWS services ​တွေကို ဘယ်လို maximum efficieny ရ​အောင်အသုံးချမလဲ ဆို​တာ​တွေစဥ်းစားရမှာဖြစ်ပါတယ်။ ဒီ post က basics ကိုပဲရည်ရွယ်တာဖြစ်တဲ့အတွက် professional certificates ​တွေ specilty certificates ​တွေ​တော့ ထည့်မ​ပြော​တော့ပါဘူး။ ​အောက်မှာ reference ယူလို့ရ​အောင်ရှိတဲ့ certificate လမ်း​ကြောင်း​တွေ ထည့်​ပေးထားပါတယ်။ 

![AWS Certification Paths](https://res.cloudinary.com/acloud-guru/image/fetch/c_thumb,f_auto,q_auto/https://acg-wordpress-content-production.s3.us-west-2.amazonaws.com/app/uploads/2021/03/AWS-certification-overview-2021-a-cloud-guru.png)

## Which domains include in Solutions Architect? 

ဒီအပိုင်း​လေးမှာ​တော့ကျွန်​တော်က Solutions architect လမ်း​ကြောင်းသွားချင်တဲ့သူ​တွေအတွက် ဘာ​တွေကိုသိထားရမဲဆိုတဲ့ ဟာ​လေး​တွေ​ပြောပြ​ပေးသွားပါမယ်။ AWS ရဲ့ official white paper မှာ​​တော့ဒီလို​ဖော်ပြထားပါတယ်။ 

[Solutions Architect Learning Path](https://explore.skillbuilder.aws/learn/public/learning_plan/view/78/architect-learning-plan)

သူဆိုလိုချင်တာက Solutions architect ဖြစ်ချင်တဲ့သူတစ်​ယောက်သည် AWS ရဲ့ core services အ​ကြောင်း​တွေကို ပိုင်ပိုင်နိုင်နိုင် သိထားဖို့လိုပါတယ်။ ဒါ့အပြင်အဲ့ services ​တွေကိုသုံးပြီး Highly available ဖြစ်တဲ့ architecture ​တွေ ( minimum downtine ကိုဆိုလိုသည်။) ​နောက်ပြီး High Performing ဖြစ်တဲ့ architecture ​တွေ၊ ကိုယ် Deploy လုပ်ထားတဲ့ applications ​တွေကို security perspective အရ ဘယ်လို rules ​တွေသတ်မှတ်​ပေးထားမလဲဆိုတာ​တွေ၊ AWS ရဲ့ principle အရ least privilege ဘယ်လို​ပေးမလဲဆိုတာ​တွေ၊ ​နောက်ဆုံးမှာ​တော့ ကိုယ့်ရဲ့ organization ရဲ့ budget နဲ့ချိန်ပြီးဘယ်လို cost efficient အဖြစ်ဆုံး ဖြစ်​အောင်သုံးမလဲ ဆိုတာ​တွေတွက်ချက်တတ်ဖို့လိုပါမယ်။ 

## How to prepare for Solutions Architect - Associate exam 

အဲ့​တော့ ဒီ စာ​မေးပွဲကို​ဖြေချင်တယ်ဆို ဘယ်က​နေဒါ​တွေကိုသွား​လေ့လာရမလဲ ဆိုတာ​မေးစရာရှိလာပါတယ်။ ဒီ​နေရာမှာ ကျွန်​တော်သွားခဲ့တဲ့လမ်း​ကြောင်းနဲ့ ယှဥ်ပြီး​ပြောပြ​ပေးသွားပါမယ်။ ​လေ့လာစရ္နေရာ​တွေက​တော့အများကြီး ရှိပါတယ်။ အဲ့ထဲမှာမှ ကိုယ်နဲ့ကိုက်ညီတဲ့ budget နဲ့လိုက်ပြီး​ရွေးချယ်ရမှာဖြစ်ပါတယ်။ Local language နဲ့​လေ့လာချင်တယ်ဆိုလည်း ဒီမှာဖွင့်​နေတဲ့ သင်တန်း​တွေရှိမယ်ထင်ပါတယ်။ ကျွန်​တော့်အ​နေနဲ့​တော့ နိုင်ငံခြားက resources ​တွေကိုပဲအဓိကထာ္ပြီး​ပြောပြ​ပေးသွားပါမယ်။ AWS ရဲ့ official website မှာလည်း courses ​တွေ virtual training ​ပေးတာ​တွေရှိပါတယ်။ ဒါပင်မယ့် ​စျေးနှူန်းအရများ​နေပါလိမ့်မယ်။ 
​နောက်ပြီး တစ်ခြား AWS နဲ့ partner ယူထားတဲ့ Training foundations ​တွေလည်းရှိပါတယ်။ ဥပမာအားဖြင့် Pluralsight တို့ Acloudguru တို့ရှိပါတယ်။ အဲ့ websites ​တွေမှာလည်း subscribe လုပ်ပြီးသွား​လေ့လာလို့ရပါတယ်။ ကျွန်​တော် ​လေ့လာခဲ့တဲ့လမ်း​ကြောင်းက​တော့ Udemy က Stephane Maarek ရဲ့ AWS certified Solutions Architect course ကိုဝယ်ပြီး​လေ့လာခဲ့ပါတယ်။ အဲ့ course မှာ​တော်​တော်​လေးကို ပြည့်စုံတယ်လို့​ပြောလို့ရပါတယ်။ 

မှတ်ချက်။ ​ကြော်ငြာ​ပေးခြင်းမဟုတ်ပါ။ 

​နောက်တစ်ခုက​တော့ ဟုတ်ပြီ ကိုယ်က course ​တောြ​လေ့လာလို့ပြီးပြီ၊ ဒါပင်မယ့် စာ​မေးပွဲ​ဖြေဖို့ confidence မရှိ​သေးဘူးဆိုရင် practice exam ​တွေ​ဖြေကြည့်လို့ရပါတယ်။ ဒီ​နေရာမှာလည်း AWS က official ထုတ်​ပေးထားတဲ့ practice exams ​တွေရှိပါတယ်။ ဒါပင်မယ့် တန်ဖိုးအရ များပါတယ်။ ကျွန်တော်လုပ်ခဲ့တဲ့ လမ်း​ကြောင်းက​တော့ Tutorial dojo ဆိုတဲ့ website က​နေ practice exam ဝယ်ပြီး​လေ့ကျင့်ခဲ့ပါတယ်။ ​စျေးနှုန်းအရလည်း သင့်​တော်လို့ဖြစ်ပါတယ်။ ဒီ​နေရာမှာ အကြံ​ပေးချင်တာက တစ်ချို့က exam dumps ​တွေရှာတတ်​လေ့ရှိပါတယ်။ ဒီ offical exam နဲ့ ဘယ်​လောက် percent တူတဲ့ဆိုတဲ့ ​ကြော်ငြာမျိုး​တွေ ​တွေ့ရတတ်​​လေ့ရှိပါတယ်။ လုံးဝမလုပ်ပါနဲ့ 🙅‍♂️🙅‍♂️
အားမ​ပေးပါဘူး။ Practice exam ​ဖြေတဲ့​နေရာမှာလည်း စာ​မေးပွဲမှာအမှတ် ​ကောင်းဖို့ ​မေးခွန်း​တွေကို အလွတ်မှတ်တဲ့ပုံမျိုးနဲ့မလုပ်ပါနဲ့။ Theory ကိုပိုင်​အောင်စဥ်းစားပါ။ Practice exam မှာသူက Use cases ​လေး​တွေ​ပြောပြထားပြီး ကိုယ်သာဒီ ​နေရာမှာဆို ဘယ်လို​ဖြေရှင်းမလဲ ဆိုတဲ့ပုံမျိုးနဲ့ ​လေ့ကျင့်ပါ။ ဒါဆိုရင် ဒီစာ​မေးပွဲ ​အောင်ဖို့အတွက်ပဲမဟုတ်ပဲ ကိုယ့်ရဲ့ ​နောက်​လျှောက်လှမ်းမယ့်လမ်း​ကြောင်းမှာလည်း အများကြီးအ​​ထောက်အကူ ပြုပါလိမ့်မယ်။


## My personal exam tips 

၁။ ပထမဆုံးက​တော့ ကိုယ်ကိုယ်ပိုင် AWS အ​ကေင့်တစ်ခုရှိထားရင်အ​ကောင်းဆုံးပါ။ visa card တစ်ခုခု ရှိရင်ဖွင့်လို့ရပါတယ်။ အဲ့မှာကိုယ်​လေ့လာထားတဲ့ theories ​တွေကိုလက်​တွေ့စမ်းပါ။ 

၂။ notes မှတ်ပါ။ ဟုတ်ပါတယ် ကျွန်​တော်တို့က လူ​တွေဖြစ်တဲ့အတွက် ဒီအရာ​တွေကို အချိန်တစ်ခု​ရောက်သွားရင် ​​မေ့သွားတာမျိုးဖြစ်နိုင်ပါတယ်။ notes မှတ်ထားပြီး ကိုယ်​မေ့သွားတယ်ထင်ရင် အဲ့အပိုင်းကိုပြန်ကြည့်လို့ရပါတယ်။ 

၃။ Schedule ဆွဲထားပါ။ ကိုယ်တစ်​​နေ့ တစ်​နေ့ ဒီဟာ​လေ့လာဖို့ အတွက် အချိန်ဘယ်​လောက်​ပေးမယ်၊ ဘယ်နှစ်ရက်ကြာရင်​တော့ ဒီ course ကိုပြီးနိုင်တယ်ဆိုတာမျိုးသတ်မှတ်ထားပါ။ အဲ့အတိုင်းလိုက်လုပ်ပါ။ 

၄။ ကိုယ်စား​မေးပွဲ​ဖြေ​မယ့်​နေ့ကို ကြိုတင်သတ်မှတ်ထားပါ။ အဲ့နည်းအားဖြင့်ကိုက ဒီရင်​ရောက်ရင်​ဖြေရ​တော့မယ် ဆိုတာမျိုးတွန်းအား ရှိပြီးပိုခရီး​ရောက်ပါတယ်။ 

၅။ ​နောက်ဆုံးအ​နေနဲ့က​တော့ exam dumps ကိုလုံးဝ အားမကိုးပါနဲ့။ အဲ့တာ​တွေကြည့်ပြီး ကိုယ်က​မေးခွန်း​တွေရ​နေလို့ ​အောင်သွားပြီး certificate ရလည်းကိုယ့်အတွက်ဘာအကျိုးမှမရှိပါ။ ကိုယ်ကိုယ်တိုင် theory ကိုနားလည်ပြီး practical အရသုံးတတ်​အောင်​လေ့လာပါ။ 

ကဲ ​ပြောစရာရှိတာ​တွေလည်းကုန်ပြီလို့ထင်ပါတယ်။ ဒီစာ​လေးက်ိုဖတ်ပြီးတစ်ခုခု ရသွားမယ်လို့​မျှော်လင့်ပါတယ်။ ကံ​ကောင်းကြပါ​စေ။ 

အားလုံးပဲ​ကျေးဇူးတင်ပါတယ်။
